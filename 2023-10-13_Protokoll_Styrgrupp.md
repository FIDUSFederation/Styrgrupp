# Möte i Fidus styrgrupp

Protokoll 2023-10-13

## Välkomna

### Deltagare

-   Anna Kelley, Internetstiftelsen
-   Leif Johansson, Vetenskapsrådet
-   Mats Ljungblom, Skolverket

### Adjungerade

-   Niklas Leide, Skolverket
-   Pål Axelsson, Vetenskapsrådet

## Godkännande av dagordning

## Aktuell status Fidus

## Beslut om förändring i Fidus federationsramverk

### Tillitsnivåer

Skolverket föreslår att avsnittet om tillitsnivåer utgår ur Fidus federationsramverk, se bilaga. Orsaken till förslaget är att olika tjänster har olika behov av tillitsnivå och Skolverket har beslutat att begränsa åtkomsten till endast Svensk e-legitimation tillitsnivå 2, tillitsnivå 3 eller tillitsnivå 4. Detta gör att övriga två alternativ i nuvarande federationsverk inte är aktuella för denna tjänst.

#### Förslag till beslut

Federationsrådet föreslår att Skolverkets förslag bifalles av styrgruppen. Vidare föreslås då även att bilagan ”MFA för federerad användning av Skolverkets tjänster” utgår ur federationsramverket.

#### Beslut

Styrgruppen beslutade att godkänna förändringen av federationsramverket.

## Beslut om godkännande av tjänst

Fidus federations ramverk definierar att tjänster som uppföljer nedanstående krav har rätt att få sin tjänst publicerad i Fidus via export från sin hemfederation.

*”Tjänster som finns i till FIDUS anslutna federationer propageras inte automatiskt till FIDUS. Den tjänsteleverantör som önskar publicera en tjänst i FIDUS måste ansöka om att publicera den tjänsten till FIDUS federationsrådet. Slutgiltigt godkännande tas av FIDUS styrgruppen.”*

Till detta möte har tre tjänster begärt att bli publicerade i Fidus.

### Provtjänsten för Nationella Prov

#### Tjänstens ägare

Statens Skolverk

#### Beskrivning av tjänsten

Skolverket utvecklar en provtjänst som blir en helhetslösning för planering, genomförande och resultathantering för digitala nationella prov och bedömningsstöd.

Denna provtjänst innefattar:

-   Provplattformen: upphandlad och vidareutvecklas utifrån Skolverkets krav.
-   System för användarprovisionering och åtkomst som utvecklas av Skolverket.
-   Tjänstens målgrupp relaterat till FIDUS.

#### Tjänstens målgrupp relaterat till FIDUS

Målgrupper som tjänsten vänder sig till och som får åtkomst via FIDUS är:

-   Provkonstruktörer hos universitet och högskolor
-   Elever
-   Skolpersonal

#### Syfte för anslutning till FIDUS

Skolverket har tagit beslutet att åtkomsten till plattformen ska bli federerad. Skolverket vill också erbjuda möjlighet at ansluta sig till tjänsten via olika federationer, vilket är syftet med FIDUS.

#### Förslag till beslut

Federationsrådet föreslår att Provtjänsten för Nationella Prov godkänns som tjänst i Fidus.

#### Beslut

Styrgruppen beslutade att godkänna ansökan om att publicera tjänsten i Fidus.

### Beda – nationella betygsdatabasen

#### Tjänstens ägare

Universitets- och högskolerådet

#### Beskrivning av tjänsten

Beda samlar in examen och slutbetyg från gymnasial utbildning och levererar dem till antagningssystemet NyA som används för antagningen till svenska universitet och högskolor.

Beda levererar också betygsdata till statistikmyndigheten SCB och till Sveriges kommuner för uppföljningen inom KAA (kommunala aktivitetsansvaret).

#### Tjänstens målgrupp relaterat till FIDUS

Personal vid skolhuvudmän med ansvar att rapportera in betyg till den nationella betygsdatabasen.

#### Syfte för anslutning till FIDUS

Att möjliggöra för samtliga skolenheter vid Sveriges skolhuvudmän att genomföra inrapportering av gymnasiala betyg för gymnasieskola och komvux.

#### Förslag till beslut

Federationsrådet föreslår att Provtjänsten för Beda – nationella betygsdatabasen godkänns som tjänst i Fidus.

#### Beslut

Styrgruppen beslutade att godkänna ansökan om att publicera tjänsten i Fidus.

### Tjänsten för verksamhetsförlagd utbildning (VFU-portalen och VFU-portföljen)

#### Tjänstens ägare

Stockholms universitet

#### Beskrivning av tjänsten

VFU-portalen är ett placeringsverktyg för lärarstudenters VFU på skola och förskola.

VFU-portföljen är ett pedagogiskt verktyg för lärarstudenter under deras VFU-kurser.

Tjänsten används av Stockholms universitet, Gymnastik- och idrottshögskolan, Kungliga musikhögskolan, Kungliga tekniska högskolan, Konstfack, Stockholms konstnärliga högskola och Södertörns högskola.

#### Tjänstens målgrupp relaterat till FIDUS

VFU-handläggare och VFU-handledare på skolor hos skolhuvudmän.

#### Syfte för anslutning till FIDUS

Syftet med anslutning till FIDUS är att göra inloggning och anslutning via skolfederation för kommunanställda mer automatiserat och säkert. Alla IDP:er som vi har i vårt metadata-flöde från Skolfederationen finns i FIDUS redan.

#### Förslag till beslut

Federationsrådet föreslår att Provtjänsten för Tjänsten för verksamhetsförlagd utbildning godkänns som tjänst i Fidus.

#### Beslut

Styrgruppen beslutade att godkänna ansökan om att publicera tjänsten i Fidus.

## Övriga frågor

Diskussion angående styrgruppens utformning.

## Nästa möte

## Mötets avslutande
