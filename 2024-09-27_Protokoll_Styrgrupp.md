# Möte i Fidus styrgrupp

Protokoll 2024-09-27

Diarienummer Skolverket: 2024:1475-3

## Välkomna

### Deltagare

-   Anna Kelley, Internetstiftelsen
-   Leif Johansson, Vetenskapsrådet
-   Mats Ljungblom, Skolverket
-   Oliver Lundgren, Skolon

### Adjungerade

-   Niklas Leide, Skolverket
-   Pål Axelsson, Vetenskapsrådet

## Godkännande av dagordning

## Beslut om godkännande av tjänst

Fidus federations ramverk definierar att tjänster som uppföljer nedanstående krav har rätt att få sin tjänst publicerad i Fidus via export från sin hemfederation.

”Tjänster som finns i till FIDUS anslutna federationer propageras inte automatiskt till FIDUS. Den tjänsteleverantör som önskar publicera en tjänst i FIDUS måste ansöka om att publicera den tjänsten till FIDUS federationsrådet. Slutgiltigt godkännande tas av FIDUS styrgruppen.”

Till detta möte har en tjänst begärt att bli publicerade i Fidus.

#### Tjänstens namn

Teknikåttan

#### Tjänstens ägare

Chalmers tekniska högskola

#### Beskrivning av tjänsten

Teknikåttan är en nationell tävling i teknik, matematik och naturvetenskap och vänder sig till alla Sveriges elever i årskurs åtta. Tävlingen anordnas av tio svenska lärosäten och ger en inblick i pågående forskning, vardagsnära teknik samt presenterar nya perspektiv på naturvetenskapliga fenomen.Teknikåttan startar med en individuell quiz/frågetävling där elever svarar på frågor. Poängen räknas samman och ett klasresultat via ett medelvärde rankar de bästa klasserna.

#### Syfte för anslutning till FIDUS

I syfte att underlätta för Sveriges alla högstadielärare att delta i Teknikåttan samt göra tjänsten tillgänglig via Inspera där lärare han logga in via en skoldederation.

#### Tjänstens målgrupp relaterat till FIDUS

Alla högstadielärare i Sverige. Både kommunala skolor och friskolor. Alla 10-11 lärosäten som samverkar i Teknikåttan.

### Förslag till beslut

Federationsrådet föreslår att Teknikåttan godkänns som tjänst i Fidus.

### Beslut

Styrgruppen beslutade att godkänna ansökan om att publicera tjänsten i Fidus.

## Övriga frågor

## Mötets avslutande
