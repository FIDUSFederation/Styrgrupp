# Möte i Fidus styrgrupp

Protokoll 2023-12-21

## Välkomna

### Deltagare

-   Anna Kelley, Internetstiftelsen
-   Leif Johansson, Vetenskapsrådet
-   Mats Ljungblom, Skolverket

### Adjungerade

-   Niklas Leide, Skolverket
-   Pål Axelsson, Vetenskapsrådet

## Godkännande av dagordning

Mötet hölls över mail och beslutsunderlag behandlades av federationsrådet i god tid innan mötet.

## Aktuell status Fidus

## Beslut om förändring i Fidus federationsramverk

### Komplettering av tillitsramverket för Fidus avseende ömsesidig TLS

#### Förslag till beslut

Styrgruppen för Fidus föreslås besluta

**att** Fidus i sin egenskap av interfederation utökas med funktioner för autentisering med stöd av federerad TLS (FedTLS) för autentisering till provisioneringstjänsten för digitala nationella prov genom smärre korrigering av ramverket.

**att** anslutningar till provisioneringstjänsten för digitala nationella prov som inte använder federerad TLS, istället ska använda kvalificerade certifikat för webbserverautentisering (QWAC) i enlighet med eIDAS-förordningen<sup>1</sup>. Certifikaten behöver vara försedda med attribut för klientautentisering och innehålla organisationsnummer.

**att** för mTLS, under en övergångsperiod, även tillåta användningen av historiskt etablerade funktionscertifikat som utfärdats före 2024-07-01 från följande utfärdare:

-   SITHS e-id funktionscertifikat (Inera)
-   E-identitet för offentlig sektor – EFOS (Försäkringskassan)
-   ExpiTrust EID CA V4[9] (tidigare Steria AB e-Tjänstelegitimationer Kort CA v2 hos Expisoft AB)

<sup>1</sup> Europaparlamentets och rådets förordning (EU) nr 910/2014 av den 23 juli 2014 om elektronisk identifiering och betrodda tjänster för elektroniska transaktioner på den inre marknaden och om upphävande av direktiv 1999/93/EG.

#### Beslut

Styrgruppen godkände beslutspunkten.

### Ändringar avseende informationssäkerhetskrav i tillitsramverket för Fidus

#### Förslag till beslut

Styrgruppen föreslås besluta

**att** förändra kravet på federationsoperatörers informationssäkerhetsarbete så att ISO 27000-certifiering inte krävs.

**att** införa en skyldighet för federationsoperatörer, som inte är statliga myndigheter, att styrka att de uppfyller informationssäkerhetskraven genom oberoende revision eller certifiering.

**att** införa ett krav på informationssäkerhetsarbete hos organisationer ingående i federationsoperatörens federation.

**att** införa en skyldighet för federationsoperatörer att tillhandahålla dokumentation som styrker att de ställer krav på informationssäkerhetsarbete för organisationer som ingår federationsoperatörens federation.

#### Beslut

Styrgruppen godkände beslutspunkten.

## Beslut om anslutning av ny federation

#### Förslag till beslut

Det har inkommit en deklaration om anslutning av en ny federation, Skolmyndighetsfederation. Federationsrådet har behandlat deklarationen och tillhörande federationspolicy och rekommenderar styrgruppen att godkänna anslutningen.

#### Beslut

Styrgruppen godkände att Skolmyndighetsfederation ansluter till Fidus som ny federation.

## Övriga frågor

Inga övriga frågor.

## Nästa möte

## Mötets avslutande
