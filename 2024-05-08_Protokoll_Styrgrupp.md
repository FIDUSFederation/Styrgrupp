# Möte i Fidus styrgrupp

Protokoll 2024-05-08

Diarienummer Skolverket: 2024:1475-2

## Välkomna

### Deltagare

-   Anna Kelley, Internetstiftelsen
-   Leif Johansson, Vetenskapsrådet
-   Mats Ljungblom, Skolverket

### Adjungerade

-   Niklas Leide, Skolverket
-   Pål Axelsson, Vetenskapsrådet
-   Robert Sundin Rhudin, Internetstiftelsen

## Godkännande av dagordning

## Beslut om anslutande av federation

Fidus federations ramverk definierar att federationer som uppföljer nedanstående krav kan ansluta sin federation till FIDUS.

*”En federation som ansluts till FIDUS måste:*
-   *Främst verka i utbildningssektorns intressen.*

*En operatör som driver en federation som önskar ingå i FIDUS måste*
-   *Uppfylla kraven i FIDUS-deklarationen.*
-   *Uppfylla förutsättningar för att ingå i en supportorganisation tillsammans med Sunet och Skolverket. Ingående federationer behöver förse sina medlemmar med support men även finnas med i en supportkedja som kan komma från Skolverket.”*

Till detta möte har en federation begärt att få ansluta sin federation till Fidus.

### Skolon

Skolon har ansökt om att få ansluta sin federation till FIDUS ramverk och har varit i korrespondens med federationsrådet. Nedan är rekommendation från federationsrådets möte den 12e april 2024. Övrig information och dokumentation om anslutningen finns bifogat agendan.

Den 10 april inkom ett bestyrkande från Skolon utfärdat av Björn Bengtsson, CEO 2BSEC Group där han bestyrker att Skolon har implementerat ett riktigt ledningssystem för informationssäkerhet (LIS/ISMS) och genomför ett projekt för att implementera informationssäkerhet som en naturlig del av det löpande arbetet och ett lagspel där alla i organisationen har en roll att spela.

Vidare informerar han om att Skolon arbetar mot en certifiering enligt ISO 27001:2022 under Q2 2024, där en första steg 1 revision har genomförts utan några större anmärkningar och han kan inte se några anledningar till att Skolon inte skulle få sin certifiering under Q2.

Federationsoperatör ska bedriva ett systematiskt och riskbaserat informationssäkerhetsarbete med stöd av standarderna SS-EN ISO/IEC 27001 Informationsteknik - Säkerhetstekniker - Ledningssystem för informationssäkerhet - Krav och SS-EN ISO/IEC 27002 Informationsteknik - Säkerhetstekniker - Riktlinjer för informationssäkerhetsåtgärder eller motsvarande. Kravet enligt interfederationsramverket är att federationsoperatör som inte är en statlig myndighet ska styrka att ett sådant informationssäkerhetsarbete bedrivs genom certifiering eller revision. Revision ska utföras av en oberoende extern revisor med kompetens inom informationssäkerhet och i enlighet med god revisionssed.

Det framgår inte i bestyrkandet hur revisionen är genomförd.

Federationsrådet uppfattar att steg 2 av ISO 27001-revision kommer att vara genomförd under Q2 och givet 2BSEC Group:s uppfattning är en certifiering nära förestående under Q2.

Federationsrådet rekommenderar styrgruppen att besluta att Skolons anslutningsarbete till Fidus påbörjas och att när certifieringen är genomförd är Skolon antagen som medlem i Fidus.

#### Styrgruppens beslut:

Styrgruppen beslutar att Skolons anslutningprocess till Fidus får påbörjas. Om certifieringen är färdigställd till den 15e oktober 2024 är Skolon antagen som medlem i Fidus, om den inte är genomförd avbryts anslutningsprocessen. Styrgruppen är enhällig. Federationsrådet återkopplar beslutet till Skolon.

#### Tjänsteanteckning Niklas Leide 2024-08-15

Skolon har skickat in bevis om att de uppfyller de krav som ställdes på Skolon för att de skulle bli medlemmar i FIDUS.

## Övriga frågor

## Nästa möte

## Mötets avslutande
